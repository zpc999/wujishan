+++
title = "证道歌"
author = ["无机山人"]
description = "解释证道歌题目。佛海和尚和竺源禅师没有注释题目。"
date = 2022-02-16T15:29:00-05:00
tags = ["永嘉证道歌"]
categories = ["禅宗"]
draft = false
+++

## 舒州梵天琪和尚注证道歌 {#舒州梵天琪和尚注证道歌}

> 　　证道歌。
>
> 　　从缘悟入之谓证。千圣履践之谓道。吟咏其道之谓歌。故曰证道歌也。或人云。无修无证者。乃诸散圣助佛扬化。已于往昔证道不复更证。譬如出矿黄金无复为矿。即宝公．万回．寒山．拾得．嵩头陀．傅大士等是也。即有所证。须求师印可。方自得名为证。自威音王佛已前即可。自威音王佛已后。无师自悟尽属天然外道。是故二十五大士所证圆通从佛印证。善财参五十三位知识从知识印证。乃至西天此土诸位祖师递相印证。所谓佛佛授手祖祖相传也。大师因看涅柈大经悟入。往曹溪。六祖印可。师到日。值祖坐次。绕禅床三匝。振锡一下。卓然而立。祖曰。夫沙门者。具三千威仪。八万细行。行行无亏。大德从何方来。生大我慢。师曰。生死事大。无常迅速。祖曰。何不体取无生。了无速乎。师曰。体即无生。了本无速。祖曰。如是如是。须臾礼辞。祖曰返太速乎。师曰。本非动静。岂有速耶。祖曰谁知非动。师曰仁者自生分别。祖曰汝甚得无生意也。师曰无生岂有意。祖曰。若无意。谁生分别。师曰分别亦非意。祖叹曰善哉善哉。既蒙印可。方得名为证也。实非诸位小乘天魔外道。未得谓得未证谓证。古德云。世间文字法师。暗证禅人。为佛法大患。诚可哀哉。今所证者则异于是。既即无生法忍也。此之大定。具足众法。一正宗非异证。二圆契非空证。三究竟不异证。四设利下济证。五道由法尔证。六了义非偏证。故得名为证也。然虽如是。犹涉义路分别。譬如有人捻空为线。欲其成就。徒废精神。若是本分衲僧脑后眼开。当自知矣。


## 南明泉颂永嘉证道歌 {#南明泉颂永嘉证道歌}

> 　　证道歌。
>
> 　　歌此曲。涅槃会上曾亲嘱。金色头陀笑不休。数朵青山对茅屋。


## 苏州灵岩妙空佛海和尚注证道歌 {#苏州灵岩妙空佛海和尚注证道歌}

> 今日缺。


## 竺原禅师注证道歌 {#竺原禅师注证道歌}

> 今日缺。