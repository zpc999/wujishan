+++
title = "君不见。"
author = ["无机山人"]
description = "君不见，第一弹。永嘉禅师歌一曲。绿水青山喜相看。"
date = 2022-02-17T00:00:00-05:00
tags = ["永嘉证道歌"]
categories = ["禅宗"]
draft = false
key1 = ["elem11", "elem12"]
+++

## 舒州梵天琪和尚注证道歌 {#舒州梵天琪和尚注证道歌}

> 　　君不见[^fn:1]。
>
> 　　君之一字。指决之辞。于斯荐得。总持门开。亲见祖师本来面目。百千三昧无量妙义皆从此入。所以善财参见众艺童子言。我常唱此字母。入般若波罗蜜门。则知一字法门海墨书而不尽也。于此不明。设使辞同炙㷄辩泻悬河。翻被文字语言流浪无有了时。日来月往翰墨云兴。岁久时长编卷山积。究怀永叹惘怫长嗟。心地法门远之远矣。古德云。学道先须有悟由。还如曾斗快龙舟。虽然旧阁闲田地。一度赢来方始休。以此而推。须有发明悟入始得。故云。最初一句。同道方知。


## 南明泉颂永嘉证道歌 {#南明泉颂永嘉证道歌}

> 　　君不见。
>
> 　　是何颜。拟议思量隔乱山。从此曹磎门外句。依前流落向人间。


## 苏州灵岩妙空佛海和尚注证道歌 {#苏州灵岩妙空佛海和尚注证道歌}

> 　　君。[^fn:2]
>
> 　　一字法门。私按陀罗尼经云。无有一切诸法。是名一字法门。见宗镜录二。二十三纸也。
>
> 　　不见。
>
> 　　超声越色。离见绝闻也。如云见见之时。见非是见。见犹离见。见不能及。且道不见。毕竟不见个什么。


## 竺原禅师注证道歌 {#竺原禅师注证道歌}

> 　君不见(最初一着觌面相呈[^fn:3]。又云甚处去也[^fn:4])。

[^fn:1]: 且信一半
[^fn:2]: 君臣有道，天下太平
[^fn:3]: 劫初之前
[^fn:4]: 终是不圆