+++
title = "幻化空身即法身"
author = ["无机山人"]
description = "无明与佛性不二，法身岂离幻身而别有。不离而别有，道出法身意味了也。阿谁的幻化空身是法身？若恁么斟酌，依前还不会。"
date = 2022-02-21T00:00:00-05:00
tags = ["永嘉证道歌"]
categories = ["禅宗"]
draft = false
key1 = ["elem11", "elem12"]
+++

## 舒州梵天琪和尚注证道歌 {#舒州梵天琪和尚注证道歌}

> 　　幻化空身即法身【昨日不定今日定】。
>
> 　　既了无明即是佛性【若真如此】。当知幻身即是法身也【何虑不毕】。所言法身者。教有五分法身。一戒二定三慧四解脱五智见也【烧香供养】。传曰。智冥真境尽法为身故曰法身【言语之极则】。法以轨持为义。身以积聚为义。此之法身能轨生一切法故【何期自性能生万法】。能遍摄一切法故也。达法之人。了父母缘生虚幻之身即是金刚常住不坏之身【一切事法坚固不坏】。故曰幻化空身即法身也【楞严大定】。


## 南明泉颂永嘉证道歌 {#南明泉颂永嘉证道歌}

> 　　幻化空身即法身。
>
> 　　若了法身无内外【你的即是我的】。疥狗泥猪却共知【不在外】。三世如来曾不会【不在内】。


## 苏州灵岩妙空佛海和尚注证道歌 {#苏州灵岩妙空佛海和尚注证道歌}

> 　　幻化空身即法身。
>
> 　　既知无明即是佛性【有无俱遣】。身随智转【无明即明】。亦了现前。幻化色身。即是真空法身【了而无了】。然上云。不除妄。亦不求真。真妄皆不立【叫我从何下手】。又云。无明实性即佛性【修之不增】。幻化空身即法身【不修不减】。盖由真空湛然。然虽不可求。而常圆【奈何不现前，徒自奔山川】。虽现前。而了不可觅【大丈夫汉】。


## 竺原禅师注证道歌 {#竺原禅师注证道歌}

> 幻化空身即法身(仿佛扬州【若即若离，不取不舍】)。